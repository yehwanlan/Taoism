# 刻抱朴子叙

## 原文

抱朴子内外篇四部丛刊子部

上海涵芬楼借江南图书馆藏明鲁藩刊刊夲景印。原书版匡高营造尺六寸，宽四寸四分。

刻抱朴子叙

粤自圣贤垂训立言，曰经，曰传，曰子。经以载道，传以翼经，子则道之支流。读子书者，通可也，执不可也；略可也，泥不可也。韩子醇乎醇，老氏玄默，荀与杨大醇而小痹。下此庄虚列怪，申韩刑律，管晏机啬，是各一道也。抱朴子，玄门之肯綮也，论者以“不经”摈之，过矣。夫竞功利者，迷而不𨑰；甘隐苦空者，滞而不化。抱朴子，晋人也。其自叙幼以武功效用于时，不受赏，归而论著是书。然则抱朴子豪杰士也。彼緃不言神仙，其功名亦可其垂世；不言功名，其文词亦可以垂世。所以谆谆者，必有所试也。编内自言受九鼎、金液二经于郑君，郑君知江南将乱，负笈入霍山，不知所终。郑君非仙，抑何以预知乱乎？黄白变化服食之事，固吾儒之所不道，然龟鹤长年，猿狐多寿，物类尚尔，轩黄已先觉矣。抱朴之言非诬也。以至外篇备论时政得失，人事臧否，广驳曲引，穷搜远喻，凿凿允合于时，可以拯弊捄乱，施诸行事，非若庄列之虚怪，申韩之深刻，管晏之机啬也。推而论之，用则可以辅世长民，舍则可以全身远害，进则可以坐致王伯，隐则可以却老长生，视天地为刍狗，以古今为逆旅。如抱朴子者，内精玄学，外谙时政，汉魏以来，无其伦也。若泥而论之，则千载之下，抱朴子含冤多矣。况其文词恢弘壮丽，旷充蓊郁，如千寻之桐梓，翠干云霄，照乘之明珠，光彩射人，山岳不足以壮其势，江河不足以充其气，万化不足以拟其富，琼玖琳琅不足以比其珍，吴妆楚艳，不足以比其丽，雷电倏忽，风云幻化，不足以极其变。盖六朝之文之鼻祖，韩子而下，欧、苏不足多也。今夫馆阁荐绅，每耽玄窍，而操觚士子，求工词论，则是编之脍炙者众矣。顾所传抄写舛讹，乃与儿辈手校寿梓，以与同志者共之。

嘉靖乙丑岁仲秋朔

大明六代孙鲁藩务本健根识。

## 翻譯

[此處應為現代中文翻譯]

原文字數：763 字
建議：請使用AI翻譯工具或人工翻譯此段落。

翻譯要點：
1. 保持原文意思
2. 使用現代中文表達
3. 保留重要的古代術語
4. 添加必要的註解說明

## 註解

**重要詞彙：**
- [待補充]

**文化背景：**
- [待補充]

**翻譯要點：**
- [待補充]

---
*翻譯時間：2025-08-09 04:18:42*
*翻譯方式：自動生成模板*
