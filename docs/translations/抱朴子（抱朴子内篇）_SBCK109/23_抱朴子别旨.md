# 抱朴子别旨

## 原文

抱朴子别旨

晋丹阳葛洪稚川著

夫胎精固神与守元气同，但莫止出入之息，可也。有常以生气时，以鼻引入口吐，吐二分，余一分，鼓口咽此气，令喉中郁然有声，此非胎元气，是服其粗气也。粗气在腹，与元气不同居也。粗气是喘息之气也。夫元气虽至少而难散，为有粗气之出入也。且呼吸由不欲自闻，况咽有声乎？夫入气粗则伤肺。肺，五藏之华，盖气下先至肺也。凡服元气，不随粗而出入，则无有待气生死之时也。既鼓咽外气，入于元气藏中，所以返伤于人也。夫人用力者，皆用众气也。谓众物之气，饮食之品也。且众气只能举重致远，运体而已。存之不能益人之寿，去之不能使人短折，何必禁闭也。且用气之术，即粗气也。可以移山岳，决河海，制虎豹，䌸贼盗。故知众气不及粗气，粗气可去之，元气不可令去也。夫保气者，元气也，非众、粗二气。若服元气满藏，则粗气自除，即自以粗气运动，不必湏众气也。夫休绝者，患其谷气熏蒸五藏，是以绝之。今既修气术，则谷气自除，纵一日九餐，亦不能成患，终岁不食，亦不能羸困，则知气之道远矣哉。夫导引不在于立名象物，粉绘表形著图，但无名状也。或伸屈，或俯仰，或行卧，或倚立，或踯躅，或徐步，或吟或息，皆导引也。不必每晨为之，但觉身有不理则行之，皆当闭气，节其气冲以通也。亦不待立息数，待气似极，则先以鼻少引入，然口吐出也。缘气闭既久则冲喉，若不更引而便以口吐，则气一一粗而伤肺矣。如此但疾愈则已，不可使身汗，有汗则受风，以摇动故也。凡人导引，骨节有声，如不引则声大，声小则筋缓气通也。夫导引疗未患之患，通不和之气，动之则百关气畅，闭之则三宫血凝，实养生之大律，祛疾之玄术矣。

抱朴子别旨终

## 翻譯

[此處應為現代中文翻譯]

原文字數：681 字
建議：請使用AI翻譯工具或人工翻譯此段落。

翻譯要點：
1. 保持原文意思
2. 使用現代中文表達
3. 保留重要的古代術語
4. 添加必要的註解說明


## 註解

**重要詞彙：**
- [待補充]

**文化背景：**
- [待補充]

**翻譯要點：**
- [待補充]

---
*翻譯時間：2025-08-09 02:46:16*
*翻譯方式：自動生成模板*
