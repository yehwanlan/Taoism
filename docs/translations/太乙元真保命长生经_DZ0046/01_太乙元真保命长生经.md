# 太乙元真保命长生经

## 原文

太乙元真保命长生经

太乙元真曰：积阳为神，积阴为形。阴阳两半，合成其身。犹如日月丽于虚空，昼夜不息，各行其分。忧悲喜怒递相攻夺，生老病死因之而有。夫前识者，道之子，形化者，道之母。既知其子，须识其母。母者，太上之分身也；子者，本心中之一也。二者合同，胎养形魂。人能识之，可以长存。故善精思者，内视不瞬，内听不昧。使欲者不欲，不欲者欲，以阳化阴，以和化心。心和气静，阴弱神正。神正则精专，精专则影灭，影灭则形忘，形忘则神应，神应则和同，和同则天上精光可入，精光既入，阳气独化，举身排空，所适无碍。亦如还丹入口，却诸阴累，专阴致神，以致不死。唁尔仙众，诸神文咒曰：

三清上境，太乙元真。

布和法化，开光度人。

炼魂日宫，校魄月轮。

天帝总气，地官飞尘。

千二百灵，万二千神。

合成仙宅，立为真身。

真身之中，七政九宫。

心光朗耀，照玄明宫。

明空大神，和气心真。

内清五藏，外召五神。

精思不穷，开光度人。

老者反壮，故者还新。

饮食六甲，三景同春。

十二吏兵，保卫尔身。

日诵千徧，上朝元君。

元真老君，至道独存。

保尔元命，卫尔灵根。

勤叩天鼓，和形炼魂。

斋诵不忘，当见神尊。

策空驾浮，升天蹑云。

诵前咒讫，则注目存神，引神气攻一切人身中万病，立瘥。若修长生得道之法，即诵此咒满十万徧，即端坐内思，更莫外缘。不经十年，自然成道。若护国帝主，保时道君，当诵此经，冲神保命，行功救人，阴阳不愆，风雨调顺。若有兵革水旱，当依《太乙圣真经》铸十六真人及太乙真像，修行斋箓，则所向皆胜，其法具载《太乙圣真经》。若逢修真道士，则盟坛受之。若遇凡流，则不得妄传，必殃九祖，谪罚六亲，戒之秘之，如护眼目。诸仙闻已，朝礼依行，各还本宫，精思妙道，藏之金柜，秘之玉函，昼夜斋诵，勿常示人，唯仙门师，当依此教。

太乙元真保命长生经

## 翻譯

[此處應為現代中文翻譯]

原文字數：779 字
建議：請使用AI翻譯工具或人工翻譯此段落。

翻譯要點：
1. 保持原文意思
2. 使用現代中文表達
3. 保留重要的古代術語
4. 添加必要的註解說明


## 註解

**重要詞彙：**
- [待補充]

**文化背景：**
- [待補充]

**翻譯要點：**
- [待補充]

---
*翻譯時間：2025-08-09 02:33:37*
*翻譯方式：自動生成模板*
