# 洞玄步虚吟十首

## 原文

洞玄步虚吟十首
稽首礼太上，烧香归虚无。流明随我回，法轮亦三周。玄元四大兴，灵庆及王候。七祖生天堂，煌煌耀景敷。啸歌观太漠，天乐适我娱。齐馨无上德，下仙不与俦。妙想明玄觉，诜诜巡虚游。
旋行蹑云纲，乘虚步玄纪。吟咏帝一尊，百关自调理。俯命八海童，仰携高仙子。诸天散香花，萧然灵风起。宿愿定命根，故致标高拟。欢乐太上前，万劫犹未始。
嵯峨玄都山，十方宗皇一。岧岧天宝台，光明爓流日。炜烨玉华林，蒨璨耀朱实。常念餐元𤞚，炼液固形质。金光散紫微，窈窕大乘逸。
俯仰存太上，华景秀丹田。左顾提郁仪，右盻携结璘。六度冠梵行，道德随日新。宿命积福庆，闻经若至亲。天挺超世才，乐诵希微篇。冲虚太和气，吐纳流霞津。胎息静百关，寥寥究三便。泥丸洞明景，遂成金华仙。魔王敬受事，故能朝诸天。皆从斋戒起，累功结宿缘。飞行凌太虚，提携高上人。
控辔适十方，旋憩玄景阿。仰观劫仞台，俯盻紫云罗。逍遥太上京，相与坐莲花。积学为真人，恬然荣卫和。永享无期寿，万椿奚足多。
大道师玄寂，升仙友无英。公子度灵符，太一捧洞章。舍利𬺟金姿，龙驾欻来迎。天尊盻云兴，飘飘乘虚翔。香花若飞雪，氛霭茂玄梁。头脑礼金阙，携手遨玉京。
骞树玄景园，焕烂七宝林。天兽三百名，狮子巨万寻。飞龙踯躅鸣，神凤应节吟。灵风扇奇花，清香散人衿。自无高仙才，焉能耽此心。
严我九龙驾，乘虚以逍遥。八天如指掌，六合何足辽。众仙诵洞经，太上唱清谣。香花随风散，玉音成紫霄。五苦一时迸，八难顺经寥。妙哉灵宝囿，兴此大法桥。
天真帝一宫，霭霭冠耀灵。流焕法轮纲，旋空入无形。虚皇抚云璈，众真诵洞经。高仙拱手赞，弥劫保利贞。
至真无所待，时或辔飞龙。长斋会玄都，鸣玉扣琼钟。十华诸仙集，紫烟结成宫。宝盖罗太上，真人把芙蓉。散华陈我愿，握节征魔王。法鼓会群仙，灵唱靡不同。无可无不可，思与希微通。

## 翻譯

[此處應為現代中文翻譯]

原文字數：761 字

建議：請使用 AI 翻譯工具或人工翻譯此段落。

翻譯要點：
1. 保持原文意思
2. 使用現代中文表達
3. 保留重要的古代術語
4. 添加必要的註解說明

## 註解

**重要詞彙：**
- [待補充]

**文化背景：**
- [待補充]

**翻譯要點：**
- [待補充]

## 章節資訊

**章節編號：** 3
**章節名稱：** 洞玄步虚吟十首
**原始 URL：** https://www.shidianguji.com/book/DZ1439/chapter/DZ1439_2

---
*翻譯模板生成時間：2025-10-20 22:05:36*
*翻譯方式：自動生成模板*
