# 灵化梵辅天生神章第七

灵化梵辅天生神章第七

帝真元府命元高仙洞笈之气

玄会统无崖，混气归梵辅。务猷运灵化，潜推无寒暑。

乘数搆贞条，振袂拂轻羽。琼房有妙韵，泛登高神所。

圆轮无停映，真仙参列序。上上霄衢邈，洞元深万巨。

秀叶翳翠霞，停荫清泠渚。遨玩怡五神，繁想啸明侣。

五难缘理去，冲心自怡处。爽魂随本根，亹亹空中伫。

七诵重关开，豁滞非神武。运通由中发，高唱稽首举。