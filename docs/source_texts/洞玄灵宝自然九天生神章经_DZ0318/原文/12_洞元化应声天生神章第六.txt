# 洞元化应声天生神章第六

洞元化应声天生神章第六

帝真灵府命元高真冲融之气

应声无色界，霄映冠十方。回化轮无影，冥期趣道场。

灵驾不待辔，朗然生神章。空洞谅无崖，玄爽亦为疆。

练胎返本初，长乘飞玄梁。蕲畜丧天真，散思候履常。

斩伐胞树滞，心游超上京。愿会既玄玄，悟我理兼忘。

介福九天端，交礼地辰良。混化归元一，高结元始王。

稽首俦灵运，长谢嚣尘张。