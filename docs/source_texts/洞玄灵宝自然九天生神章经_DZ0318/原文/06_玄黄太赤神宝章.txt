# 玄黄太赤神宝章

玄黄太赤神宝章

洞关运天纲，五气轮三微。紫户吐琼简，金门纳神晖。

八会交真风，晃朗重明开。天际九清外，落落高神回。

三色返空无，四候应玉畿。河侯巳鼓笔，五行潜相推。

六度无终劫，运极乘气归。万魔罗天布，群凶竟吐威。

兆民负灾冲，积尸令人悲。妙哉正法文，理劫明不衰。

至时奉相迎，契在九天飞。与尔期太平，放心无翮飞。