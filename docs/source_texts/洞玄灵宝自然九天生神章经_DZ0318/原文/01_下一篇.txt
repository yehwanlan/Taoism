# 下一篇

始青清微天宝章

元始洞空无，三气精上门。紫容观太空，四明植灵根。

妙化发东琼，三翩起西昆。号应九玄清，五华带锦云。

离罗焕神灯，七精耀北玄。飘飘上清畿，奕奕帝一尊。

落落高上章，羽童何纷纷。流香夲无色，洞入万仙群。

左回三流劫，右转九天关。金华缨玉童，八风舞空轮。

四时无停机，青白早明分。九九改劫运，三三度一春。

天地有终会，秘激归在翻。洞明正一法，严修六天文。

太平返空无，奉翊后圣君。