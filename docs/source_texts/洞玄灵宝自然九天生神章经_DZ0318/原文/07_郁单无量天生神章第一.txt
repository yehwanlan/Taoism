# 郁单无量天生神章第一

郁单无量天生神章第一

帝真胞命元元一黄演之气

混合空洞气，飞爽浮幽寥。延康无期劫，眇眇离本条。

苦魂沉九夜，乘晨希阳翘。大有通玄户，郁单降晨霄。

黄云凝灵府，阴阳气象交。胞元结长命，恶根应化消。

桃康合精延，二帝秀玉飘。灌漑胞命门，精练神不雕。

九天命灵章，生神神自超。元君遏死路，司马诵洞谣。

一唱万真和，九遍诸天朝。稽首恭劫年，庆此荣旧苖。