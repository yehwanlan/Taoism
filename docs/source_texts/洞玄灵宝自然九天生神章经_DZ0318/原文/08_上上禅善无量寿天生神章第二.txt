# 上上禅善无量寿天生神章第二

上上禅善无量寿天生神章第二

帝真胎命元洞冥紫户之气

无量结紫户，气尊天中王。开度飞玄爽，凝化轮空洞。

故根离昔爱，缘本思旧宗。幽夜沦遐劫，对尽大运通。

帝真始明精，号曰字元阳。婴儿伯史华，结胎守黄房。

斩根断死户，熙颐养婴童。禅善导灵气，玄哺飞天芳。

华景秀玉质，精练自成容。务玄育上生，罗列备明堂。

太虚感灵会，命我生神章。一唱动九玄，二诵天地通。

混合自相和，九遍成人功。大圣庆元吉，散华礼太空。

诸天并欢悦，一切稽首恭。