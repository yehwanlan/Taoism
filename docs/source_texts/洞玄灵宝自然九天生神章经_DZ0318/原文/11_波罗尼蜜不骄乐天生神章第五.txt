# 波罗尼蜜不骄乐天生神章第五

波罗尼蜜不骄乐天生神章第五

帝真藏府命元五仙中灵之气

翻翻五帝驾，飘飘玄上门。游步黄华野，回灵骄乐端。

采集飞空景，旧爽多不存。太微回黄旗，无英命灵幡。

摄召长夜府，开度受生魂。公子辅黄宁，总录具形神。

五章洞幽灵，五转天地分。气练元藏府，紫户自生仙。

数周众真会，启阳应感繁。玉女灌五香，圣母庆万年。

三界并欢乐，稽首礼天尊。