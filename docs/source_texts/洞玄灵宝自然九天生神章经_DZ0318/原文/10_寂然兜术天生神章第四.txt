# 寂然兜术天生神章第四

寂然兜术天生神章第四

帝真魄命元砀尸冥演由之气

寂然无色宗，兜术抗大罗。灵化四景分，万条翠朱霞。

游魄不顾反，一逝洞群魔。神公摄游气，飘飘练素华。

荣秀椿劫期，乘运应灵图。空洞生神章，琼音逸九霞。

一唱万真会，骞爽合成家。九转景灵备，郁郁曜玉葩。

兜术开大有，一庆享祚多。上圣回帝驾，婴儿欿以歌。

不胜良晨会，一切稽首和。