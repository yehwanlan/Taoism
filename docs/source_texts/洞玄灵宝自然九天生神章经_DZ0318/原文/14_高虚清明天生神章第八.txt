# 高虚清明天生神章第八

高虚清明天生神章第八

帝真华府命元真灵化凝之气

清明重霄上，合期庆云际。玉章散冲心，孤景要灵会。

焕落景霞布，神衿靡不迈。玉条流逸响，从容虚妙话。

灵音振空洞，九玄离幽裔。感爽无凝滞，去留如解带。

明识生神章，高游无终败。玄景曜云衢，迹超神方外。

应感无方圆，聊以运四大。研心稽首诵，众圣共称快。