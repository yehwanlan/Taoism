養性的辦法是：

不要長時間走路、久坐、久聽、久看；
不要勉強吃喝；
也不可太多憂思愁苦。
餓了才吃，渴了才喝。吃完飯散步幾百步大有益處。晚上最好不要吃宵夜，若吃了，應該散步五里，才不傷身。每天都要適當活動，不要總是靜止，也不可疲勞過度，也不能什麼都不做。
「流水不會腐臭，門軸不會被蛀蝕」，正因為它們不停地運動。
「想爾」說：「不要和別人爭是非對錯，要消除算計爭鬥之心，才能延長壽命。」
如果身體不適，可以用舌頭頂住喉嚨，或不停咽津吞液，很快就能緩解不適。
道人生病時，閉目內觀，使心中想像出火焰，以這股火燒自己全身，直到感覺身體都被燒盡，精神變得輕盈，病就能痊癒。有疼痛時，也可以想像火燒患處，屢試不爽。

核心義理總結
自慎為本：一切養生、修道，首重自我警覺、自律、敬畏，始能避凶趨吉。

十二少：「少思、少念、少欲、少事、少語、少笑、少愁、少樂、少喜、少怒、少好、少惡」，是長生的總契。

飲食有節，動靜適中：飲食適量、四季順應、勞逸有度，並以自我警醒、善念為本。

不爭為貴，內觀存神：不爭是非，身心調養，內觀自省，甚至可用意念療病。


自慎
夫天道盈缺，人事多屯，居处屯危，不能自慎，而能克济者，天下无之。故养性之士，不知自慎之方，未足与论养生之道也，故以自慎为首焉。夫圣人安不忘危，恒以忧畏为本营，无所畏忌，则庶事隳坏。经曰：“人不畏威，则大威至矣。”故以治身者，不以忧畏，朋友远之；治家者，不以忧畏，奴仆侮之；治国者，不以忧畏，邻境侵之；治天下者，不以忧畏，道德去之。故忧畏者，生死之门，礼教之主，存亡之由，祸福之本，吉凶之元也。是故仕无忧畏，则身名不立；农无忧畏，则稼穑不滋；工无忧畏，则规矩不设；商无忧畏，则货殖不广；子无忧畏，则孝敬不笃；父无忧畏，则慈爱不著；臣无忧畏，则勋庸不建；君无忧畏，则社稷不安。养性者失其忧畏，则心乱而不治，形躁而不宁，神散而气越，志荡而意昏。应生者死，应死者亡，应成者败，应吉者凶。其忧畏者，其犹水火，不可暂忘也。人无忧畏，子弟为勍敌，妻妾为寇仇。是以太上畏道，其次畏物，其次畏人，其次畏身。故忧于身者，不拘于人；畏于己者，不制于彼；慎于小者，不惧于大；戒于近者，不悔于远。能知此者，水行蛟龙不得害，陆行虎兕不能伤，处世谤𮙋不能加。善知此者，万事毕矣！夫万病横生，年命横夭，多由饮食之患。饮食之患，过于声色。声色可绝之逾年，饮食不可废于一日。为益既广，为患亦深。且滋味百品，或气势相伐，触其禁忌，更成沉毒。缓者积年而成病，急者灾患而卒至也。
凡夏至后迄秋分，勿食肥腻饼臛之属，此与酒浆果瓜相妨。或当时不觉即病，入秋节变生，多诸暴下，皆由涉夏取冷太过，饮食不节故也。而或者以病至之日，便为得病之初，不知其所由来者渐矣。欲知自慎者，当去之于微也。夫养性者，当少思、少念、少欲、少事、少语、少笑、少愁、少乐、少喜、少怒、少好、少恶，行此十二少者，养生之都契也。多思则神殆，多念则志散，多欲则损智，多事则形劳，多语则气争，多笑则伤藏，多愁则心慑，多乐则意溢，多喜则忘错昏乱，多怒则百脉不定，多好则专迷不理，多恶则憔悴无欢，此十二多不除，丧生之本也。唯无多无少，几乎道也。故处士少疾，游子多患，繁简之殊也。是故田夫寿，膏粱夭，嗜欲多少之验也。故俗人竞利，道士罕营。夫常人不可无欲，又复不可无事。但约私心，约狂念，靖躬损思，则渐渐自息耳。封君达云：“体欲常劳，食欲常少，劳勿过极，少勿过虚。”恒去肥浓，节咸酸，减思虑，捐喜怒，除驰逐，慎房室。春夏施泻，秋冬闭藏。又鱼脍生肉，诸腥冷之物，此多损人，速宜断之，弥大善也。心常念善，不欲谋欺诈恶事，此大辱神损寿也。
彭祖曰：“重衣厚褥，体不堪苦，以致风寒之疾。甘味脯腊，醉饱餍饫，以致疝结之病。美色妖丽，以致虚损之祸。淫声哀音，怡心悦耳，以致荒耽之惑。驰骋游观，弋猎原野，以致发狂之迷。谋得战胜，取乱兼弱，以致骄逸之败。”斯盖圣人戒其失理，可不思以自勗也！
夫养性之道，勿久行、久坐、久听、久视，不强食，不强饮，亦不可忧思愁哀。饥乃食，渴乃饮。食止，行数百步，大益人。夜勿食，若食即行，约五里，无病损。日夕有所营为，不住为佳，不可至疲极，不得大安，无所为也。故曰：“流水不腐，户枢不蠹。”以其劳动不息也。想尔曰：想尔，盖仙人名。“勿与人争曲直，当灭人筭寿。”若身不宁，反舌塞喉，嗽漏咽液无数，须臾即愈。道人疾，闭目内视，使心生火，以火烧身，烧身令尽，存之，使精神如髣髴，疾即愈。若有痛处，皆存其火烧之，秘验。